## Google Arts and Culture

<img src="https://i.imgur.com/00B87Hs.jpeg">

Imagineu poder interactuar amb obres d'artistes del Renaixement,passejar entre dinosaures, explorar les profunditats marines o fins i tot embarcar-vos en un viatge dins un transbordador espacial?
El primer cas que exposarem en aquest petit assaig, ***Google Arts and Culture***, ens ofereix l'experiència més propera a totes aquestes propostes a través dels mitjans digitals, amb el programari com a vehicle principal per endinsar-nos a un món virtual on la hibridació d'aquests es fa evident en cada una de les diferents activitats que ens planteja la plataforma.

***Lev Manovich***, en el seu llibre ***"El programari pren el control"***, fa èmfasi en com la interactivitat és una de les característiques principals de la hibridació, i el cas que ens ocupa, és un clar exemple d'aquesta interacció tecnològica. ***Google Arts and Culture*** neix l'any 2011 amb l'objectiu d'acostar l'art al gran públic, fet que democratitza l'accés a la cultura usant només una connexió a la xarxa.
Segons el concepte d'hibridació dels mitjans digitals exposat per **Manovich**, els diferents elements multimèdia es fusionen
per crear una nova experiència, i és precisament aquesta "nova experiència" la que podem trobar i gaudir quan explorem detalladament les diferents possibilitats que ens proporciona l'aplicació de Google. Un exemple destacat d'aquesta interacció, és el vídeo creat usant realitat virtual ***"The Fall of The Rebel Angels"*** de ***Pieter Brueghel 1562***, i que ens permet moure'ns dins l'obra de l'artista.


**Utilitzeu el ratolí per viatjar i navegar dins de l'obra:**

[Mou-te entre angels](https://g.co/arts/CxeL29RcR7SYXuGs9)

Aquest nou paradigma que atorguen els mitjans hibridats, permeten l'usuari ser partícip d'una aventura interactiva i innovadora en constant evolució. Com hem explicat amb anterioritat, quan parlem del concepte d'hibridació, una de les principals característiques d'aquesta, es basa en la interacció dels diferents elements multimèdia ja coneguts, combinant-los per tal de crear una nova interacció entre ells. **Manovich**, però, també fa referència a l'aparició de mitjans pròpiament digitals, nascuts dins l'ecosistema de dades informàtiques actual i que acaben influint fins i tot a la cultura tradicional.

> *"**El programari s'ha convertit en un llenguatge universal, la interfície de la nostra imaginació i del món. És al segle XXI el que l'electricitat i el motor de combustió van ser al segle XX. Ho veig com una fina pel·lícula que impregna les societats contemporànies. Si volem entendre les tècniques actuals de comunicació, representació, simulació, anàlisi, presa de decisions, memòria, visió, escriptura i interacció, hem d'entendre el programari.**"*
>
> (Manovich,Lev, Entrevista a [https://www.huffingtonpost.es/](https://www.huffingtonpost.es/entry/el-mundo-digital-segun-lev-manovich_es_5e2b365fc5b6d6767fd3a1f3.html), 25/01/2020)

Així doncs, ***Google Art and Culture*** ens acosta a una increïble varietat d'obres d'art, textos històrics, vídeos interactius i fins i tot jocs, tots ells provinents de la multimèdia als quals se'ls hi ha afegit la capa informàtica aconseguint una experiència única, sense necessitat de sortir en cap moment de l'aplicació.

En resum, podem dir que aquesta integració dels conceptes tradicionals amb els nous mitjans multimèdia fan de Google art and culture un bon exemple d'hibridació contemporani, col·locant el programari com a conductor principal d'aquesta interactivitat. Per acabar, no podem oblidar un dels principals procediments utilitzats per les aplicacions de Google, la utilització de dades per analitzar-les i aconseguir millorar l'experiència d'usuari. Recordem que **Manovich** també fa referència la rellevància que tenen les dades en els nous mitjans digitals, transformant qualsevol objecte en una representació numèrica, fins i tot els dinosaures virtuals o els transbordadors espacials.
