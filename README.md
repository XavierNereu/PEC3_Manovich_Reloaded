# PEC3_Manovich_Reloaded: La hibridació Digital
## Introducció 


Lev Manovich al seu llibre "El programari pren el control" teoritza sobre la importància dels mitjans digitals i el desenvolupament que aquests han tingut des de la seva aparició, i ho fa centrant-se especialment en la rellevància que té el programari en aquest procés d'evolució, que ens endinsa en una nova era on la realitat física i la realitat virtual conviuen cada cop de manera més profunda. El llenguatge universal que suposa el programari en l'actualitat, el col·loquen com una peça clau en aquesta evolució dels mitjans i de la cultura en general, i és aquí on Manovich fa èmfasi guiant-nos pel recorregut que segueix aquesta evolució comunicativa. Un dels principals temes que tracta és la hibridació, que implica principalment la fusió de diferents mitjans multimèdia en un mateix entorn creant una nova experiència enriquida. Aquest concepte d'hibridació serà el fil conductor del següent assaig, en el qual tractarem dos casos contemporanis a través de les ulleres de Manovich.

# Google Arts and Culture 

<table>
  <tr>
    <td>
      <img src="https://media1.giphy.com/media/v1.Y2lkPTc5MGI3NjExZWp2aHQ3NzEzOG5uNjdobDNzNTZ5ZzV3c3l6ZHZiNWJxMjdqY3FxdyZlcD12MV9pbnRlcm5hbF9naWZfYnlfaWQmY3Q9Zw/qgQUggAC3Pfv687qPC/giphy.gif">
      </td>
    <td style="vertical-align: top; padding-left: 40px;">
      <p>L'aplicació Google Arts and Culture ens convida a fer visites didàctiques a museus d'arreu. Mitjançant la realitat virtual ens permet moure'ns per dins les obres, experimentar experiències properes a la realitat, llegir articles i notícies o fins i tot jugar, acostant l'art i la cultura al gran públic en una plataforma on es fa present la hibridació dels diferents mitjans multimèdia a través del programari.

**Visiteu-la i descobriu una nova manera de conèixer l'art i la cultura!**

[Llegir més](https://github.com/XavierNereu/PEC3_Manovich_Reloaded/blob/main/Google%20Arts%20and%20Culture.md)
</p></td>
    </td>
  </tr>
</table>


# The Sphere

<table>
  <tr>
    <td>
      <img src="https://images.surfacemag.com/app/uploads/2023/09/11174233/refik-anadol-machine-hallucinations-las-vegas-sphere-03.gif">
    </td>
    <td style="vertical-align: top; padding-left: 40px;">
      <p>El segon cas que tractarem és un dels més recents, es tracta ade The Sphere (L'Esfera) inaugurada el 29 de setembre de 2023. Una impressionant infraestructura situada a Nevada (Les Vegas), que consta de més de cinquanta milions de leds evolvents i pretén canviar el concepte d'entreteniment digital. Una construcció que ofereix una experiència immersiva 360° on el visitant forma part de la interactivitat en tot moment i fins i tot és rebut per agents virtuals i robots controlats per intel·ligència artificial.

**Benvinguts a l'Esfera!**

[Llegir més](https://github.com/XavierNereu/PEC3_Manovich_Reloaded/blob/main/The%20Sphere.md)
</p></td>
  </tr>
</table>

***Lev Manovich***, en el seu llibre ***"El programari pren el control"***, fa èmfasi en com la interactivitat és una de les característiques principals de la hibridació, i el cas que ens ocupa, és un clar exemple d'aquesta interacció tecnològica. ***Google Arts and Culture*** neix l'any 2011 amb l'objectiu d'acostar l'art al gran públic, fet que democratitza l'accés a la cultura usant només una connexió a la xarxa.
Segons el concepte d'hibridació dels mitjans digitals exposat per **Manovich**, els diferents elements multimèdia es fusionen
per crear una nova experiència, i és precisament aquesta "nova experiència" la que podem trobar i gaudir quan explorem detalladament les diferents possibilitats que ens proporciona l'aplicació de Google. Un exemple destacat d'aquesta interacció, és el vídeo creat usant realitat virtual ***"The Fall of The Rebel Angels"*** de ***Pieter Brueghel 1562***, i que ens permet moure'ns dins l'obra de l'artista.


**Utilitzeu el ratolí per viatjar i navegar dins de l'obra:**

[Mou-te entre angels](https://g.co/arts/CxeL29RcR7SYXuGs9)

Aquest nou paradigma que atorguen els mitjans hibridats, permeten l'usuari ser partícip d'una aventura interactiva i innovadora en constant evolució. Com hem explicat amb anterioritat, quan parlem del concepte d'hibridació, una de les principals característiques d'aquesta, es basa en la interacció dels diferents elements multimèdia ja coneguts, combinant-los per tal de crear una nova interacció entre ells. **Manovich**, però, també fa referència a l'aparició de mitjans pròpiament digitals, nascuts dins l'ecosistema de dades informàtiques actual i que acaben influint fins i tot a la cultura tradicional.

Així doncs, ***Google Art and Culture*** ens acosta a una increïble varietat d'obres d'art, textos històrics, vídeos interactius i fins i tot jocs, tots ells provinents de la multimèdia als quals se'ls hi ha afegit la capa informàtica aconseguint una experiència única, sense necessitat de sortir en cap moment de l'aplicació.

En resum, podem dir que aquesta integració dels conceptes tradicionals amb els nous mitjans multimèdia fan de Google art and culture un bon exemple d'hibridació contemporani, col·locant el programari com a conductor principal d'aquesta interactivitat. Per acabar, no podem oblidar un dels principals procediments utilitzats per les aplicacions de Google, la utilització de dades per analitzar-les i aconseguir millorar l'experiència d'usuari. Recordem que **Manovich** també fa referència la rellevància que tenen les dades en els nous mitjans digitals, transformant qualsevol objecte en una representació numèrica, fins i tot els dinosaures virtuals o els transbordadors espacials.


## The Sphere

<img src="https://i.imgur.com/FTRRdGV.jpeg">

Fins ara, hem tractat la hibridació com una comunicació entre l'usuari i els diferents mitjans multimèdia fusionats en un mateix entorn digital, gaudint d'aquestes funcionalitats sense necessitat de canviar o sortir de l'aplicació on ens trobem. Però, podem anar fins i tot un pas més enllà en la interacció amb aquests mitjans?
El cas que tractarem tot seguit ens endinsa en una nova dimensió virtual, situant l'usuari en el centre d'aquesta equació.

***The Sphere (L'Esfera)***, és una experiència immersiva 360° on no només podem delectar-nos amb diferents mitjans hibridats sinó que inclús podem formar-ne part de manera directa, donat que aquests, no els visualitzem únicament en una pantalla mitjançant un programari concret, en aquest cas, ens envolten totalment i interactuen amb nosaltres creant una nova realitat.

Aquesta increïble instal·lació que s'erigeix enmig dels edificis de ***Nevada (Les Vegas)***, combina animació, il·lustració digital, 3D, projeccions o cinema entre moltes altres opcions, i ho fa en un mateix espai digital evolvent. La intel·ligència artificial tampoc queda oblidada a l'entorn immersiu que ofereix ***The Sphere***, on els visitants són rebuts per assistents virtuals i robots artificials, acomplint un cop més amb una de les principals característiques de la hibridació dels mitjans, la interactivitat.

Però la proposta d'aquesta infraestructura no es queda aquí, també inclou la participació dels sentits de l'espectador, usant tecnologia hàptica, un innovador sistema tecnològic que permet als assistents notar físicament diferents sensacions en temps real.
Per aconseguir aquesta interconnexió entre l'entorn físic i el mitjà digital, hem de fer referència a un altre concepte, L'internet de les coses ***(IoT)***. Aquesta tecnologia ens permet integrar diferents dispositius dins l'entorn, comunicant-se amb el programari a través d'internet.

**En aquest vídeo, podem veure l'impressionant instal·lació:**

[Endinsat a l'Esfera](https://www.youtube.com/watch?v=GoVBUScCyTI)

D'aquesta manera, la fusió de tots aquests mitjans dins un mateix entorn, genera una interactivitat permanent entre dues realitats, la física i la virtual.
***The Sphere*** va ser inaugurada l'any ***2023***, principalment pensada per acollir concerts en directe incloent l'experiència multimèdia entre els usuaris.

Podem concloure, doncs, afirmant que la hibridació dels mitjans digitals està cada cop més integrada en l'entorn tecnològic i alhora interactuant amb la realitat, on contínuament apareixent noves propostes, nous projectes i noves instal·lacions que ens acosten a un futur on aquestes dues realitats, estan destinades a conviure.
